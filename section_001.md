# Inleiding {#4A6A40F6}
Nederland staat voor een groot aantal opgaven in de fysieke leefomgeving die onlosmakelijk met elkaar zijn verbonden. Door deze vraagstukken te projecteren in een digitale tweeling, maken we ze inzichtelijker. Dit ondersteunt de samenwerking tussen de diverse partners in gebiedsontwikkeling en helpt bij het vinden van de meest optimale oplossingen.  
<br/>
<br/>
In het kader van de Beleidsvisie Zicht op Nederland van het Ministerie van Volkshuisvesting en Ruimtelijke Ordening, is aan Geonovum gevraagd hoe het instrument digitale tweeling breed toepasbaar gemaakt kan worden: <i>Digital </i><i>Twin</i><i> as a Service</i>. Daarvoor is niet alleen gekeken naar architectuur en standaarden, maar ook wat dit vraagt van betrokken organisaties. In Fieldlabs in Flevoland en Almere is een innovatieleercyclus doorontwikkeld waarin het ontwikkelen van een digitale tweeling vanuit de maatschappelijke vraag centraal staat. 
<br/>
<br/>
In deze notitie is de kennis en ervaring gebundeld die we binnen het project ‘Digital Twin as a Service’ is opgedaan, met deze <i>Innovatieleercyclus. </i>De notitie biedt handreikingen die organisaties kunnen toepassen om digitale tweelingen verantwoord te ontwikkelen en gebruiken bij ontwikkelingen van de leefomgeving.
 
De notitie bestaat uit twee delen. Het eerste deel beschrijft de aanleiding en de theorieën die aan de Innovatieleercyclus ten grondslag liggen. Vervolgens staat het tweede deel stil bij de wijze waarop de Innovatieleercyclus in praktijk kan worden toegepast. Ook beschrijft dit tweede deel op welke manier met de leerpunten omgegaan kan worden, zodat deze daadwerkelijk bijdragen aan een qua samenwerking, vaardigheden, organisatie, productontwikkeling en waardecreatie opwaartse ontwikkellijn naar datagedreven integraal gebiedsgericht werken.
